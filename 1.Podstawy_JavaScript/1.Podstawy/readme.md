# JavaScript - Ćwiczenia - Zmienne, wyrażenia warunkowe i pętle, operatory

Zadania wprowadzające do korzystania z podstaw języka JavaScript.
Ćwiczenia powinny być rozwiązane w pliku app.js, chyba, że treść zadania wskazuje inaczej.
Pamiętaj, żeby oddzielać ćwiczenia komentarzami i pisać czytelny i dobrze sformatowany kod.

## Ćwiczenie 1
Stwórz tyle zmiennych ile różnych znasz typów. Każdą odpowiednio nazwij i wstaw do nich odpowiednie dane. Następnie dodaj do siebie różne zmienne i zobacz jakiego typu jest wynik. Napisz w komentarzu przy każdej zmiennej jej typ.
Wypisz każdą zmienną w konsoli.

Zwróć uwagę jak zmieniają się typy danych w zależności od tego jakie typy ze sobą dodajemy. Jest to tak zwane niejawna konwersja danych (silnik JavaScript bez naszego udziału zmienia typ danych).

## Ćwiczenie 2
Stwórz zmienną, która będzie przetrzymywała stan pogody (sam modyfikuj tą zmienną) np.:
var weather = "deszczowo"
Wykorzystaj poznaną instrukcję warunkową, aby wyświetlić informację w konsoli czy powinieneś wziąć parasol czy nie. Zmień wartość zmiennej ```weather``` i sprawdź co zostanie wypisane.

## Ćwiczenie 3
Zajrzyj do pliku cwiczenie3.js - jest tam przykładowa funkcja która oblicza proste równania. Niestety nie działa ona dobrze - znajdź błąd i go napraw tak żeby funkcja działała.
Napisz dodatkowe testy żeby sprawdzić czy wszystkie przypadki działają.

## Ćwiczenie 4
Napisz pętlę for, która będzie iterowała od 0 do 15. W każdej iteracji, sprawdź czy bieżąca liczba jest parzysta czy nieparzysta i wyświetl informacje w konsoli.
